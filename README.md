# Metodyka i Techniki Programowania I 
## Zasady zaliczenia laboratorium
__dr inż. Jarosław Bułat__ 2023.09.14

## Prowadzący

1. Prowadzący przedmiot – dr inż. BUŁAT Jarosław (kwant@agh.edu.pl, 501149897).

2. Prowadzący zajęcia laboratoryjne
   - dr inż. VEJAR Andres (avejar@agh.edu.pl), ← koordynator zajęć laboratoryjnych
   - dr inż. MATIOLAŃSKI Andrzej (andrzej.matiolanski@agh.edu.pl),
   - dr inż. RUSEK Krzysztof (krusek@agh.edu.pl)


## Obecność

1. Zajęcia odbywają się co tydzień co do zasady w trybie stacjonarnym. W przypadku
przejścia na tryb zdalny – zajęcia będą odbywać się przy użyciu narzędzi wskazanych przez
prowadzących (w czasie zajęć w trybie zdalnym studenci są zobowiązani do współdzielenia
swoich pulpitów przez czas trwania zajęć oraz włączenia kamery).
2. **Obecność na zajęciach laboratoryjnych jest obowiązkowa**.
3. Nie ma możliwości odrabiania utraconych zajęć.
4. Dopuszczona jest jedna nieusprawiedliwiona nieobecność z powodów losowych.
5. Każda następna nieusprawiedliwiona nieobecność powoduje obniżenie oceny końcowej o
0.5 oceny.
6. Nieusprawiedliwiona nieobecność na 2 zajęciach skutkuje uzyskaniem oceny 2.0
7. Jeżeli usprawiedliwiona nieobecność wypadnie w dniu kolokwium – student ma prawo
napisać kolokwium w godzinach konsultacji prowadzącego kolokwium (termin kolokwium
może zostać wyznaczony pod koniec semestru). W przypadku nieobecności
nieusprawiedliwionej nie ma możliwości pisania kolokwium.


## Zasady oceniania

1. Ocena końcowa zależeć będzie od umiejętności praktycznych sprawdzanych podczas:
   a. dwóch kolokwiów (25+50 pkt),
   b. krótkich testów (w sumie 25 pkt) odbywających się na platformie UPEL w jednym
      terminie poza zajęciach,
   c. opcjonalnych punktów za aktywność.
   
2. Kolokwia:
   - pierwsze kolokwium na 7 zajęciach trwa 45 minut i jest oceniane na 25 pkt,
   - drugie kolokwium na 14 zajęciach trwa 90 minut i jest oceniane na 50 pkt,   
   - podczas kolokwiów dostęp do Internetu będzie ograniczony do zasobów
   domeny *.agh.edu.pl (czyli będzie można korzystać z GitLaba a tym samym
   własnych kodów źródłowych, wykładów, notatek, etc..), zabronione będzie
   używanie własnych komputerów i smartfonów, nie wolno komunikować się z
   innymi osobami (w dowolnej formie, wliczając komunikatory), zabronione
   jest korzystanie z modeli generatywnych (ChatGPT i podobnych) - patrz
   pismo COK-42-25/2023 Prorektora ds. kształcenia prof.  dr
   hab. inż. Wojciech Łużny:    
   *"pkt 6. Co do zasady, wszelkie materiały uzyskane przez generator
  treści (tekst, algorytm, kod programu komputerowego, obraz itd.) nie są
  uznawane jako autorskie dzieło osoby korzystającej z tego narzędzia. (...)."*
      
3. W trakcie zajęć można otrzymać dodatkowe punkty za wykonanie zadań
   dodatkowych oraz wsparcie innych uczestników. Punkty są przyznawane
   indywidualnie przez prowadzącego zajęcia.

   Ocena końcowa jest obliczana na podstawie punktów zgodnie z Regulaminem Studiów
   AGH. Skala ocen:
   * 91 – 100% bardzo dobry (5.0), (skrót słowny: bdb)
   * 81 – 90% plus dobry (4.5), (skrót słowny: +db)
   * 71 – 80% dobry (4.0), (skrót słowny: db)
   * 61 – 70% plus dostateczny (3.5), (skrót słowny: +dst)
   * 50 – 60% dostateczny (3.0), (skrót słowny: dst)
   * 0 – 49% niedostateczny (2.0), (skrót słowny: nd)


## Wpisy i zaliczenia poprawkowe

1. Zakres egzaminu z przedmiotu i zasady uzyskiwania oceny z przedmiotu określa
   Wykładowca – Jarosław Bułat.
2. Terminy uzyskania zaliczeń: ostatni dzień semestru. Oceny/punkty z laboratorium mogą
   być publikowane przez repozytorium git, na platformie UPEL lub innej ogólnodostępnej
   platformie.
3. Anonimizacja jest wykonana za pomocą numeru indeksu. Studenci, którzy nie zgadzają się
   z taką formą publikacji ocen proszeni są o zgłoszenie zastrzeżenia.
4. Osoby przepisujące ocenę lub przedstawiające dodatkowe materiały, powinny dokonać
   wszystkich formalności przed zakończeniem zajęć semestru zimowego (przed sesją i
   feriami). Osoby przepisujące ocenę proszone są o przedstawienie odpowiednich
   dokumentów na początku semestru.

## Informacje końcowe

1. Sprawy dotyczące laboratorium należy zgłaszać do prowadzącego dane zajęcia. Sprawy
   ogólne/organizacyjne dotyczące laboratorium należy zgłaszać do koordynatora zajęć
   (Andres Vejar), w ostateczności do Wykładowcy – Jarosław Bułat.
2. Sprawy dotyczące egzaminu i oceny końcowej należy kierować do Wykładowcy.
3. W pozostałych przypadkach stosuje się Regulamin Studiów AGH.
4. Wszystkie e-maile wysyłane do prowadzących zajęcia proszę podpisywać oraz wysyłać z
   konta AGH (z domeny *.agh.edu.pl) w przeciwnym wypadku będą one ignorowane.

